# Investering

I prioriteret rækkefølge vil man gerne have følgende investerings-profil:

 1. Aktiesparekonto med 102.300 kr. indskudt
 2. 56.500 (113.00 for ægtepar) kr. i aktieindkomst
 3. 46.800 (93.600 for ægtepar) kr. i kapitalindkomst
 4. ???

## Aktiesparekonto

Med en aktiesparekonto kan man investere i danske og udenlandske aktier og
aktiebaserede værdipapirer til kun 17% i skat. De papirer man investerer i skal
være godkendt til aktieindkomstbeskatning.

Man kan kun have en aktiesparekonto af gangen og man kan maksimalt have et
indskud på 102.300 kr. (2021).

## Aktieindkomst

Aktieindkomst gælder for aktier og aktiebaserede værdipapirer. Skat
vedligeholder en liste over hvilke aktiebaserede investeringsselskaber der er
godkendt til aktieindkomstbeskatning[^godkendte]. Aktier og udbyttebetalende
aktiebaserede investeringsfonde beskattes først når der betales udbytte eller er
gevinst ved salg. De er altså realisationsbeskattede. Aktiebaserede ETFer som er
godkendt af SKAT og akkumulerende investeringsfonde er derimod lagerbeskattede.

I 2021 er der en grænse på 56.500 kr. (113.000 for ægtepar) i gevinst, som kun
beskattes 27%. Det kan derfor godt betale sig at generere beskattet
aktieindkomst op til denne grænse. Derefter beskattes med 42%.[^aktiesatser]

## Kapitalindkomst

Renter fra obligationer samt gevinster og tab på finansielle instrumenter som
ikke er godkendt til aktieindkomstbeskatning beskattes som kapitalindkomst. Her
er et bundfradrag på 46.800 kr. (93.600 kr. for ægtefæller) som beskattes med
37%. Gevinster udover bundfradraget bliver medregnet i grundlaget for topskat
(hvis man er topskatteyder) og beskattes med 42%. Ligesom med aktieindkomsten
kan det betale sig at generere kapitalindkomst til den første grænse.

## Lagerbeskatning vs. realisationsbeskatning

Der findes to former for beskatning af værdi-papirer:
lagerbeskatning[^lagerbeskatning] og
realisationsbeskatning[^realisationsbeskatning].

| Beskatning             | Kapitalindkomst         | Aktieindkomst                                             |
|------------------------|-------------------------|-----------------------------------------------------------|
| Lagerbeskatning        | ETF udenfor SKATs liste | Aktiebaseret ETF på SKATs liste/Akkumulerende indeksfonde |
| Realisationsbeskatning | Obligationer/renter     | Aktier, udbyttebetalende aktiebaserede investeringsfonde  |

### Lagerbeskatning

Værdipapirer som lagerbeskattes beskattes løbende for den urealiserede
gevinst. Det vil sige at man bliver beskattet for gevinsten eller tabet i ens
aktie i løbet af året selvom man ikke realiserer (sælger) gevinsten. Hvis man
realiserer beskattes man af den realiserede gevinst.

### Realisationsbeskatning

Værdipapirer som realisationsbeskattes beskattes kun når man realiserer sin
gevinst.

## Kilder

[^godkendte]: [Liste over aktiebaserede investeringsselskaber](https://www.skat.dk/SKAT.aspx?oId=2244641)
[^aktiesatser]: [Skattesatser for gevinster og udbytte (aktieindkomst)](https://www.skat.dk/SKAT.aspx?oId=2234844)
[^lagerbeskatning]: [Forklaring af lagerbeskatning](https://www.skat.dk/skat.aspx?oID=1946253)
[^realisationsbeskatning]: [Forklaring af realisationsbeskatning](https://www.skat.dk/skat.aspx?oid=1946258&chk=217592)
